<!doctype html>
<html lang="zh-CN" data-theme="light">
  <head>
    <meta charset="utf-8" />
    <meta name="viewport" content="width=device-width,initial-scale=1" />
    <meta name="generator" content="VuePress 2.0.0-beta.66" />
    <meta name="theme" content="VuePress Theme Hope" />
    <link rel="icon" href="/assets/icon/chrome-192.png" type="image/png" sizes="192x192"><link rel="icon" href="/assets/icon/chrome-512.png" type="image/png" sizes="512x512"><link rel="manifest" href="/manifest.webmanifest" crossorigin="use-credentials"><meta name="theme-color" content="#46bd87"><link rel="apple-touch-icon" href="/assets/icon/chrome-192.png"><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="msapplication-TileImage" content="/assets/icon/chrome-192.png"><meta name="msapplication-TileColor" content="#46bd87"><meta name="viewport" content="width=device-width, initial-scale=1.0, maximum-scale=1.0, user-scalable=no, viewport-fit=cover"><title>玄学指南</title><meta name="description" content="入门级">
    <style>
      :root {
        --bg-color: #fff;
      }

      html[data-theme="dark"] {
        --bg-color: #1d1e1f;
      }

      html,
      body {
        background: var(--bg-color);
      }
    </style>
    <script>
      const userMode = localStorage.getItem("vuepress-theme-hope-scheme");
      const systemDarkMode =
        window.matchMedia &&
        window.matchMedia("(prefers-color-scheme: dark)").matches;

      if (userMode === "dark" || (userMode !== "light" && systemDarkMode)) {
        document.documentElement.setAttribute("data-theme", "dark");
      }
    </script>
    <link rel="preload" href="/assets/style-be9f277c.css" as="style"><link rel="stylesheet" href="/assets/style-be9f277c.css">
    <link rel="modulepreload" href="/assets/app-f1e7afee.js"><link rel="modulepreload" href="/assets/287卷 十·看命口訣.html-b6714802.js"><link rel="modulepreload" href="/assets/plugin-vue_export-helper-c27b6911.js"><link rel="modulepreload" href="/assets/287卷 十·看命口訣.html-2f0bb7e6.js">
  </head>
  <body>
    <div id="app"><!--[--><!--[--><!--[--><span tabindex="-1"></span><a href="#main-content" class="vp-skip-link sr-only">跳至主要內容</a><!--]--><div class="theme-container has-toc"><!--[--><header id="navbar" class="vp-navbar"><div class="vp-navbar-start"><button type="button" class="vp-toggle-sidebar-button" title="Toggle Sidebar"><span class="icon"></span></button><!--[--><!----><!--]--><!--[--><a class="vp-link vp-brand" href="/"><img class="vp-nav-logo" src="/logo.svg" alt="玄学指南"><!----><span class="vp-site-name hide-in-pad">玄学指南</span></a><!--]--><!--[--><!----><!--]--></div><div class="vp-navbar-center"><!--[--><!----><!--]--><!--[--><nav class="vp-nav-links"><div class="nav-item hide-in-mobile"><div class="dropdown-wrapper"><button type="button" class="dropdown-title" aria-label="指南"><span class="title"><span class="font-icon icon fa-fw fa-sm fas fa-lightbulb" style=""></span>指南</span><span class="arrow"></span><ul class="nav-dropdown"><li class="dropdown-item"><h4 class="dropdown-subtitle"><span>基础</span></h4><ul class="dropdown-subitem-wrapper"><li class="dropdown-subitem"><a class="vp-link nav-link" href="/guide/bar/baz.html"><span class="font-icon icon fa-fw fa-sm fas fa-circle-info" style=""></span>Baz<!----></a></li><li class="dropdown-subitem"><a class="vp-link nav-link" href="/guide/bar/"><span class="font-icon icon fa-fw fa-sm fas fa-ellipsis" style=""></span>...<!----></a></li></ul></li><li class="dropdown-item"><h4 class="dropdown-subtitle"><span>进阶</span></h4><ul class="dropdown-subitem-wrapper"><li class="dropdown-subitem"><a class="vp-link nav-link" href="/guide/foo/ray.html"><span class="font-icon icon fa-fw fa-sm fas fa-circle-info" style=""></span>Ray<!----></a></li><li class="dropdown-subitem"><a class="vp-link nav-link" href="/guide/foo/"><span class="font-icon icon fa-fw fa-sm fas fa-ellipsis" style=""></span>...<!----></a></li></ul></li></ul></button></div></div><div class="nav-item hide-in-mobile"><div class="dropdown-wrapper"><button type="button" class="dropdown-title" aria-label="玄学原文"><span class="title"><span class="font-icon icon fa-fw fa-sm fas fa-lightbulb" style=""></span>玄学原文</span><span class="arrow"></span><ul class="nav-dropdown"><li class="dropdown-item"><a class="vp-link nav-link active" href="/%E7%8E%84%E5%AD%A6%E5%8E%9F%E6%96%87/%E5%85%AB%E5%AD%97/"><span class="font-icon icon fa-fw fa-sm fas fa-ellipsis" style=""></span>八字<!----></a></li><li class="dropdown-item"><a class="vp-link nav-link" href="/%E7%8E%84%E5%AD%A6%E5%8E%9F%E6%96%87/%E6%A2%85%E8%8A%B1%E6%98%93%E6%95%B0/"><span class="font-icon icon fa-fw fa-sm fas fa-ellipsis" style=""></span>梅花易数<!----></a></li></ul></button></div></div><div class="nav-item hide-in-mobile"><a href="https://dclef.icu/xuanxue" rel="noopener noreferrer" target="_blank" aria-label="在线排版" class="nav-link"><!---->在线排版<span><svg class="external-link-icon" xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path><polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg><span class="external-link-icon-sr-only">open in new window</span></span><!----></a></div></nav><!--]--><!--[--><!----><!--]--></div><div class="vp-navbar-end"><!--[--><!----><!--]--><!--[--><!----><div class="nav-item vp-repo"><a class="vp-repo-link" href="https://github.com/dclef/xuanxueguide" target="_blank" rel="noopener noreferrer" aria-label="GitHub"><svg xmlns="http://www.w3.org/2000/svg" class="icon github-icon" viewBox="0 0 1024 1024" fill="currentColor" aria-label="github icon" style="width:1.25rem;height:1.25rem;vertical-align:middle;"><path d="M511.957 21.333C241.024 21.333 21.333 240.981 21.333 512c0 216.832 140.544 400.725 335.574 465.664 24.49 4.395 32.256-10.07 32.256-23.083 0-11.69.256-44.245 0-85.205-136.448 29.61-164.736-64.64-164.736-64.64-22.315-56.704-54.4-71.765-54.4-71.765-44.587-30.464 3.285-29.824 3.285-29.824 49.195 3.413 75.179 50.517 75.179 50.517 43.776 75.008 114.816 53.333 142.762 40.79 4.523-31.66 17.152-53.377 31.19-65.537-108.971-12.458-223.488-54.485-223.488-242.602 0-53.547 19.114-97.323 50.517-131.67-5.035-12.33-21.93-62.293 4.779-129.834 0 0 41.258-13.184 134.912 50.346a469.803 469.803 0 0 1 122.88-16.554c41.642.213 83.626 5.632 122.88 16.554 93.653-63.488 134.784-50.346 134.784-50.346 26.752 67.541 9.898 117.504 4.864 129.834 31.402 34.347 50.474 78.123 50.474 131.67 0 188.586-114.73 230.016-224.042 242.09 17.578 15.232 33.578 44.672 33.578 90.454v135.85c0 13.142 7.936 27.606 32.854 22.87C862.25 912.597 1002.667 728.747 1002.667 512c0-271.019-219.648-490.667-490.71-490.667z"></path></svg></a></div><div class="nav-item hide-in-mobile"><button type="button" class="outlook-button" tabindex="-1" aria-hidden="true"><svg xmlns="http://www.w3.org/2000/svg" class="icon outlook-icon" viewBox="0 0 1024 1024" fill="currentColor" aria-label="outlook icon"><path d="M224 800c0 9.6 3.2 44.8 6.4 54.4 6.4 48-48 76.8-48 76.8s80 41.6 147.2 0 134.4-134.4 38.4-195.2c-22.4-12.8-41.6-19.2-57.6-19.2C259.2 716.8 227.2 761.6 224 800zM560 675.2l-32 51.2c-51.2 51.2-83.2 32-83.2 32 25.6 67.2 0 112-12.8 128 25.6 6.4 51.2 9.6 80 9.6 54.4 0 102.4-9.6 150.4-32l0 0c3.2 0 3.2-3.2 3.2-3.2 22.4-16 12.8-35.2 6.4-44.8-9.6-12.8-12.8-25.6-12.8-41.6 0-54.4 60.8-99.2 137.6-99.2 6.4 0 12.8 0 22.4 0 12.8 0 38.4 9.6 48-25.6 0-3.2 0-3.2 3.2-6.4 0-3.2 3.2-6.4 3.2-6.4 6.4-16 6.4-16 6.4-19.2 9.6-35.2 16-73.6 16-115.2 0-105.6-41.6-198.4-108.8-268.8C704 396.8 560 675.2 560 675.2zM224 419.2c0-28.8 22.4-51.2 51.2-51.2 28.8 0 51.2 22.4 51.2 51.2 0 28.8-22.4 51.2-51.2 51.2C246.4 470.4 224 448 224 419.2zM320 284.8c0-22.4 19.2-41.6 41.6-41.6 22.4 0 41.6 19.2 41.6 41.6 0 22.4-19.2 41.6-41.6 41.6C339.2 326.4 320 307.2 320 284.8zM457.6 208c0-12.8 12.8-25.6 25.6-25.6 12.8 0 25.6 12.8 25.6 25.6 0 12.8-12.8 25.6-25.6 25.6C470.4 233.6 457.6 220.8 457.6 208zM128 505.6C128 592 153.6 672 201.6 736c28.8-60.8 112-60.8 124.8-60.8-16-51.2 16-99.2 16-99.2l316.8-422.4c-48-19.2-99.2-32-150.4-32C297.6 118.4 128 291.2 128 505.6zM764.8 86.4c-22.4 19.2-390.4 518.4-390.4 518.4-22.4 28.8-12.8 76.8 22.4 99.2l9.6 6.4c35.2 22.4 80 12.8 99.2-25.6 0 0 6.4-12.8 9.6-19.2 54.4-105.6 275.2-524.8 288-553.6 6.4-19.2-3.2-32-19.2-32C777.6 76.8 771.2 80 764.8 86.4z"></path></svg><div class="outlook-dropdown"><!----></div></button></div><!--[--><button type="button" class="search-pro-button" role="search" aria-label="搜索"><svg xmlns="http://www.w3.org/2000/svg" class="icon search-icon" viewBox="0 0 1024 1024" fill="currentColor" aria-label="search icon"><path d="M192 480a256 256 0 1 1 512 0 256 256 0 0 1-512 0m631.776 362.496-143.2-143.168A318.464 318.464 0 0 0 768 480c0-176.736-143.264-320-320-320S128 303.264 128 480s143.264 320 320 320a318.016 318.016 0 0 0 184.16-58.592l146.336 146.368c12.512 12.48 32.768 12.48 45.28 0 12.48-12.512 12.48-32.768 0-45.28"></path></svg><div class="search-pro-placeholder">搜索</div><div class="search-pro-key-hints"><kbd class="search-pro-key">Ctrl</kbd><kbd class="search-pro-key">K</kbd></div></button><!--]--><!--]--><!--[--><!----><!--]--><button type="button" class="vp-toggle-navbar-button" aria-label="Toggle Navbar" aria-expanded="false" aria-controls="nav-screen"><span><span class="vp-top"></span><span class="vp-middle"></span><span class="vp-bottom"></span></span></button></div></header><!----><!--]--><!----><div class="toggle-sidebar-wrapper"><span class="arrow start"></span></div><aside id="sidebar" class="vp-sidebar"><!--[--><!----><!--]--><ul class="vp-sidebar-links"><li><section class="vp-sidebar-group"><button class="vp-sidebar-heading clickable" type="button"><!----><span class="vp-sidebar-title">00介绍</span><span class="vp-arrow end"></span></button><!----></section></li><li><section class="vp-sidebar-group"><button class="vp-sidebar-heading clickable" type="button"><!----><span class="vp-sidebar-title">01卷一</span><span class="vp-arrow end"></span></button><!----></section></li><li><section class="vp-sidebar-group"><button class="vp-sidebar-heading clickable" type="button"><!----><span class="vp-sidebar-title">02卷二</span><span class="vp-arrow end"></span></button><!----></section></li><li><section class="vp-sidebar-group"><button class="vp-sidebar-heading clickable" type="button"><!----><span class="vp-sidebar-title">03卷三</span><span class="vp-arrow end"></span></button><!----></section></li><li><section class="vp-sidebar-group"><button class="vp-sidebar-heading clickable" type="button"><!----><span class="vp-sidebar-title">04卷四</span><span class="vp-arrow end"></span></button><!----></section></li><li><section class="vp-sidebar-group"><button class="vp-sidebar-heading clickable" type="button"><!----><span class="vp-sidebar-title">05卷五</span><span class="vp-arrow end"></span></button><!----></section></li><li><section class="vp-sidebar-group"><button class="vp-sidebar-heading clickable" type="button"><!----><span class="vp-sidebar-title">06卷六</span><span class="vp-arrow end"></span></button><!----></section></li><li><section class="vp-sidebar-group"><button class="vp-sidebar-heading clickable" type="button"><!----><span class="vp-sidebar-title">07卷七</span><span class="vp-arrow end"></span></button><!----></section></li><li><section class="vp-sidebar-group"><button class="vp-sidebar-heading clickable" type="button"><!----><span class="vp-sidebar-title">08卷八</span><span class="vp-arrow end"></span></button><!----></section></li><li><section class="vp-sidebar-group"><button class="vp-sidebar-heading clickable" type="button"><!----><span class="vp-sidebar-title">09卷九</span><span class="vp-arrow end"></span></button><!----></section></li><li><section class="vp-sidebar-group"><button class="vp-sidebar-heading clickable active" type="button"><!----><span class="vp-sidebar-title">10卷十</span><span class="vp-arrow down"></span></button><ul class="vp-sidebar-links"><li><!--[--><a class="vp-link nav-link active vp-sidebar-link vp-sidebar-page active" href="/%E7%8E%84%E5%AD%A6%E5%8E%9F%E6%96%87/%E5%85%AB%E5%AD%97/%E4%B8%89%E5%91%BD%E9%80%9A%E4%BC%9A/10%E5%8D%B7%E5%8D%81/287%E5%8D%B7%20%E5%8D%81%C2%B7%E7%9C%8B%E5%91%BD%E5%8F%A3%E8%A8%A3.html"><!---->/玄学原文/八字/三命通会/10卷十/287卷 十·看命口訣<!----></a><ul class="vp-sidebar-sub-headers"></ul><!--]--></li><li><!--[--><a class="vp-link nav-link vp-sidebar-link vp-sidebar-page" href="/%E7%8E%84%E5%AD%A6%E5%8E%9F%E6%96%87/%E5%85%AB%E5%AD%97/%E4%B8%89%E5%91%BD%E9%80%9A%E4%BC%9A/10%E5%8D%B7%E5%8D%81/288%E5%8D%B7%20%E5%8D%81%C2%B7%E5%B7%AB%E5%92%B8%E6%92%AE%E8%A6%81.html"><!---->/玄学原文/八字/三命通会/10卷十/288卷 十·巫咸撮要<!----></a><ul class="vp-sidebar-sub-headers"></ul><!--]--></li><li><!--[--><a class="vp-link nav-link vp-sidebar-link vp-sidebar-page" href="/%E7%8E%84%E5%AD%A6%E5%8E%9F%E6%96%87/%E5%85%AB%E5%AD%97/%E4%B8%89%E5%91%BD%E9%80%9A%E4%BC%9A/10%E5%8D%B7%E5%8D%81/289%E5%8D%B7%20%E5%8D%81%C2%B7%E7%8E%89%E4%BA%95%E5%A5%A7%E8%A8%A3.html"><!---->/玄学原文/八字/三命通会/10卷十/289卷 十·玉井奧訣<!----></a><ul class="vp-sidebar-sub-headers"></ul><!--]--></li></ul></section></li></ul><!--[--><!----><!--]--></aside><!--[--><main id="main-content" class="vp-page"><!--[--><!----><!----><nav class="vp-breadcrumb disable"></nav><div class="vp-page-title"><h1><!----></h1><div class="page-info"><span class="page-author-info" aria-label="作者🖊" data-balloon-pos="down"><svg xmlns="http://www.w3.org/2000/svg" class="icon author-icon" viewBox="0 0 1024 1024" fill="currentColor" aria-label="author icon"><path d="M649.6 633.6c86.4-48 147.2-144 147.2-249.6 0-160-128-288-288-288s-288 128-288 288c0 108.8 57.6 201.6 147.2 249.6-121.6 48-214.4 153.6-240 288-3.2 9.6 0 19.2 6.4 25.6 3.2 9.6 12.8 12.8 22.4 12.8h704c9.6 0 19.2-3.2 25.6-12.8 6.4-6.4 9.6-16 6.4-25.6-25.6-134.4-121.6-240-243.2-288z"></path></svg><span><a class="page-author-item" href="https://dclef.icu" target="_blank" rel="noopener noreferrer">dclef</a></span><span property="author" content="dclef"></span></span><!----><span class="page-date-info" aria-label="写作日期📅" data-balloon-pos="down"><svg xmlns="http://www.w3.org/2000/svg" class="icon calendar-icon" viewBox="0 0 1024 1024" fill="currentColor" aria-label="calendar icon"><path d="M716.4 110.137c0-18.753-14.72-33.473-33.472-33.473-18.753 0-33.473 14.72-33.473 33.473v33.473h66.993v-33.473zm-334.87 0c0-18.753-14.72-33.473-33.473-33.473s-33.52 14.72-33.52 33.473v33.473h66.993v-33.473zm468.81 33.52H716.4v100.465c0 18.753-14.72 33.473-33.472 33.473a33.145 33.145 0 01-33.473-33.473V143.657H381.53v100.465c0 18.753-14.72 33.473-33.473 33.473a33.145 33.145 0 01-33.473-33.473V143.657H180.6A134.314 134.314 0 0046.66 277.595v535.756A134.314 134.314 0 00180.6 947.289h669.74a134.36 134.36 0 00133.94-133.938V277.595a134.314 134.314 0 00-133.94-133.938zm33.473 267.877H147.126a33.145 33.145 0 01-33.473-33.473c0-18.752 14.72-33.473 33.473-33.473h736.687c18.752 0 33.472 14.72 33.472 33.473a33.145 33.145 0 01-33.472 33.473z"></path></svg><span><!----></span><meta property="datePublished" content="2023-08-23T09:05:36.000Z"></span><!----><span class="page-reading-time-info" aria-label="阅读时间⌛" data-balloon-pos="down"><svg xmlns="http://www.w3.org/2000/svg" class="icon timer-icon" viewBox="0 0 1024 1024" fill="currentColor" aria-label="timer icon"><path d="M799.387 122.15c4.402-2.978 7.38-7.897 7.38-13.463v-1.165c0-8.933-7.38-16.312-16.312-16.312H256.33c-8.933 0-16.311 7.38-16.311 16.312v1.165c0 5.825 2.977 10.874 7.637 13.592 4.143 194.44 97.22 354.963 220.201 392.763-122.204 37.542-214.893 196.511-220.2 389.397-4.661 5.049-7.638 11.651-7.638 19.03v5.825h566.49v-5.825c0-7.379-2.849-13.981-7.509-18.9-5.049-193.016-97.867-351.985-220.2-389.527 123.24-37.67 216.446-198.453 220.588-392.892zM531.16 450.445v352.632c117.674 1.553 211.787 40.778 211.787 88.676H304.097c0-48.286 95.149-87.382 213.728-88.676V450.445c-93.077-3.107-167.901-81.297-167.901-177.093 0-8.803 6.99-15.793 15.793-15.793 8.803 0 15.794 6.99 15.794 15.793 0 80.261 63.69 145.635 142.01 145.635s142.011-65.374 142.011-145.635c0-8.803 6.99-15.793 15.794-15.793s15.793 6.99 15.793 15.793c0 95.019-73.789 172.82-165.96 177.093z"></path></svg><span>大约 32 分钟</span><meta property="timeRequired" content="PT32M"></span><!----><!----></div><hr></div><!----><!----><div class="theme-hope-content"><p>《三命通会》卷十·看命口訣大凡看命先看月支，有無財官，方看其他，月令為命也。</p><p>月取支神，年取天干，日取天干，流歲取天干，大運取支神。</p><p>月為本，日為主，如月有正官及偏官，而時又入他格；只以月中取，他格無用。</p><p>如月令全無可用，方看他格。</p><p>古歌云：三宮帶格混難詳，不曉憑誰是貴方。</p><p>一任三宮皆帶格，除非只得用提綱。</p><p>是也。</p><p>月令用地支，假如官星，須要上下干支透出為妙。</p><p>或干透出，支中不透，主聰俊。</p><p>忌年與時衝，大運及歲君來衝月支則禍。</p><p>月支日支自衝不妨。</p><p>凡正官一位，乃君子貴人。</p><p>篤厚純粹，剛直廉明，年時有印尤妙。</p><p>多則反主成敗，四位純官，仕宦虛名。</p><p>凡七煞一位，聰明伶俐，二位三位，先清後濁。</p><p>四柱純煞有制貴，無制貧。</p><p>凡財一位務要得時，富貴成家，為人性燥緊急。</p><p>二位性氣滅半，三位四位耗氣身衰。</p><p>若身旺甚則可成立，弱則勞苦生受。</p><p>凡印不論一位二位四位都好，格中不宜見財破印。</p><p>大凡行好運，日干傷流年歲君干頭禍輕。</p><p>行不好運，日干傷歲君干頭禍重，若巳發過則死。</p><p>辰戌丑未各有三分餘氣：如行午運至未，有三分火氣。</p><p>行子運至丑，有三分水氣之例，不可全作土論。</p><p>凡陽刃格，歲運最怕衝合。</p><p>太歲干合日時干者，為晦氣煞。</p><p>日時干支與流年干支同，為轉趾煞。</p><p>如庚申日見庚申或庚寅太歲之類，輕則遠遷，重則毀屋破財。</p><p>凡年月日有吉神，要時引歸生旺之處。</p><p>有凶神，要時引歸制伏之鄉。</p><p>若時上帶吉神或凶神，亦要年月日上吉者生之，凶者制之。</p><p>月上有用神得祖宗之力，時上有用神得子孫之力，反此則否。</p><p>凡看命以日干用為天元，是以干為祿。</p><p>日支月支用為地元，是以支為命。</p><p>假如壬癸日己未月，干支透出財官是也。</p><p>財官論原有原無，地支原有財官，天干不透出者不問。</p><p>若地支無財官，只是天干透出，雖行好運亦不濟事。</p><p>看流年歲君只用天元，若行運雖重地支，亦要看運天元。</p><p>人命柱中或有官星，或有偏官制伏太過，而運干見官煞可發。</p><p>運支無財，而運干是財亦可為福。</p><p>運支無煞，而運干是煞亦可為禍。</p><p>人命以當生之月為運元，最怕大運並歲君來衝為禍。</p><p>以當生官星為祿元，最怕衝壞。</p><p>如丁日生人以壬為官，而生亥月，中有壬是丁之祿。</p><p>若年與時有己字則衝壞祿元。</p><p>當生財星為馬元，最怕劫奪。</p><p>如庚日生人以甲乙木為財，而生寅卯月。</p><p>寅中甲木偏財，卯中乙木正財。</p><p>若年時有辛字，卻有爭奪之患，歲運同論。</p><p>凡年干上有日之官星，福氣最厚。</p><p>有日之七煞，終身不可除去。</p><p>官星為祿，財星為馬。</p><p>行官星發官，行財星發財。</p><p>二者不可缺一，各有所用。</p><p>年月上有財官，必生富貴之家，祖父根基。</p><p>少年便行官祿運，多是幼年拜命，早發功名。</p><p>年月無財官，日時有之，則是自己成立。</p><p>人命以財官為本，柱中但得其一，亦可發福。</p><p>若四柱原無官星，不入他格，年月日時干支財多；又行財旺運，亦能成就功名。</p><p>以財旺自能生官，須身旺方許。</p><p>年月無財官，幼年又行不好運，多是出身卑微。</p><p>破祖傷父，無現成之福。</p><p>凡官煞混雜，傷官合神重。</p><p>男子犯之沉迷酒色，女人逢之不媒自嫁。</p><p>凡看命專以日干為主，取提綱所用之物為命。</p><p>譬月令以金、木、水、火、土為用。</p><p>但有一件：取其節氣先後，輕重淺深，成局、破衝細加考究。</p><p>曰官曰印曰才曰煞曰食曰傷官，以此六法消息之。</p><p>逢官看財，逢煞看印，逢印看官。</p><p>取四者不偏不倚，生剋制化為上，遇破害休因為下。</p><p>運有生有去為福，有助有剝為禍。</p><p>亦有用年日時支，合成格局者，然皆以月令為用。</p><p>假令月用金只用金，用火只用火。</p><p>十八格內，取六格為重，用相生定格合局。</p><p>卻用年日時下，以推輕重淺深。</p><p>如逢官用印不怕煞，是煞局印，印局身，還作上局取之。</p><p>逢印看煞，但有官煞在命，行官煞鄉亦作貴論。</p><p>月令逢官，柱中遇財，財旺生官乃富貴。</p><p>柱中見財，要入財旺運發福。</p><p>但見一煞，則以煞為重，不可用財。</p><p>若行財旺運，乃財生煞黨，作貧賤言。</p><p>凡格以煞為重。</p><p>凡命先看干神有無剋制，支神有無刑衝，干支納音有無戰鬥降伏。</p><p>如甲以寅為祿，而寅上有何干？甲以辛為官，而辛得何支？干不侵支，則天乃尊。</p><p>支不犯干，則地乃卑。</p><p>五行不相賊，則人乃順。</p><p>四孟不相害，則馬乃能馳。</p><p>若干侵支犯，五行相賊。</p><p>又當分別，主本有氣無氣，有用無用，有救無救，成格不成格？則干支錯綜，五行變化，造化在其中矣！李淳風云：五行生旺，觀福氣之往還。</p><p>五行死絕，在吉神之救助。</p><p>五行得地納音相生，吉神無助亦榮。</p><p>五行無氣納音相妨，縱有吉神不用。</p><p>凡命天元喜地元有祿：如甲己喜四季，乙庚喜申酉，丙辛喜亥子，丁壬喜寅卯，戊癸喜巳午。</p><p>地元喜天元有合：如子丑喜戊，寅喜己，卯辰喜庚，巳喜辛癸，午未喜甲壬，申喜乙，酉戌喜丙，亥喜丁。</p><p>天元地元皆有，平生福氣高崇，皆無，名利無成。</p><p>壞天元者，39歲以前名利難發。</p><p>壞地元者，40歲後福不如前。</p><p>若天元秀氣坐祿，如癸得子，甲得寅之例，不貴即富。</p><p>地元忌天元相剋：如子丑怕己，寅怕庚，卯辰怕辛，巳怕甲壬，午未怕乙癸。</p><p>申怕丙，酉戌怕丁，亥怕戊。</p><p>更看喜忌何如，不可執定。</p><p>凡命取干支與納音同類：壬子壬午真木，己酉己卯真土，丙子丙午真水，戊子戊午真火，乙丑乙未庚辰庚戌真金。</p><p>若乙酉日庚辰時為精金，丁巳日丙午時為精火，癸亥日壬子時為精水，己丑日戊辰時為精土，甲寅日丁卯時為精木，以上遇者皆主富貴。</p><p>若火人丙日辛時，辛日丙時。</p><p>木人甲日己時，己日甲時。</p><p>土人戊日癸時，癸日戊時。</p><p>水人壬日丁時，丁日壬時。</p><p>金人庚日乙時，乙日庚時，雖為五行真貴，重犯減福。</p><p>凡命取五行真氣交互，如：辛亥金人得丁巳土，有丁壬合真木往來，有丙辛合真水往來。</p><p>丁巳土人得癸亥水，有戊癸合真火往來，有丁壬合真木往來。</p><p>如戊戌、癸亥、丁巳、辛亥交互真氣全，乃宰相命也。</p><p>戊午火得壬子木，中有丁壬真木，戊癸真火。</p><p>丙申火得乙酉水，中有丙辛真水，乙庚真金。</p><p>庚寅木得己卯土，中有甲己真土，乙庚真金。</p><p>如庚寅木己卯交互全，乃兩府命也。</p><p>凡命先論化氣，考五運篇以：甲丙戊庚壬，合五陰干為太過。</p><p>乙丁巳辛癸。</p><p>合五陽干為不及，太過不及之間有權存焉。</p><p>考天元變化書又分晝夜，如：六甲人日生用水，夜生化土。</p><p>故六戊人得甲，取日生為鬼，夜生為官用。</p><p>六乙人日生用金，夜生用木。</p><p>故六己人見之，取日生為官，夜生為鬼。</p><p>獨六己六庚不變，是以：五陽干晝生為本體，夜生作化看。</p><p>五陰干夜生為本體，晝生作化看。</p><p>六般陽命，男犯祿鬼倒食，須取夜生，反凶作吉。</p><p>呼鬼為官，倒食為喜神，卻以日生為順。</p><p>六般陰命，男犯祿鬼倒食，須取日生，反凶作吉。</p><p>餘並同前，卻以夜生為順，女人皆反此求之。</p><p>此晝夜氣象，是陰陽配合剛柔體用也。</p><p>凡命五行下生上曰助氣，主一生自享其福。</p><p>上生下曰盜氣，主一生供人之福。</p><p>上剋下曰順，主有威勢而制人。</p><p>下剋上曰逆，主多沉滯而難發。</p><p>死絕尤緊，生旺差慢。</p><p>四柱納音鬼多，主本當時，名日官星乘旺。</p><p>納音財多，主本無氣，名曰財多害身。</p><p>凡命五行貴陰陽相等，如：兩金見兩木或兩火兩土兩水之類，各自成象方吉。</p><p>若太過不及如三水一木一水三木等類，俱不為福。</p><p>假令金人三金一木，金剋木為財。</p><p>三金爭一木，是分奪其福，多主財物不遂。</p><p>若一金三火，火多金少，煎熬太過，主一生不閒。</p><p>又如甲人逢三壬三己，謂之三吞三偶，主不吉。</p><p>若逢兩己兩庚，謂之重偶重傷，視三尤凶，不貧即夭。</p><p>餘以例推。</p><p>凡看命：傷官見官而早死。</p><p>七煞見財夭亡。</p><p>財逢劫盡死。</p><p>重財破印凶。</p><p>水盛木流，終為外鬼。</p><p>食神逢梟，死於牢獄。</p><p>劫重見財死，煞旺掛根休。</p><p>亡神七煞衝刑，非徒流亦亡。</p><p>縲絏傷官，陽刃重併，雖全體而死血光。</p><p>財星見刃，財散人亡。</p><p>生旺死於庫墓，庫墓絕於生旺。</p><p>晚有吉運行，凶運未入，死卒何分。</p><p>有凶運來，吉運未來發福曷論。</p><p>當究進氣退氣之由，更審巳發未發之義。</p><p>將來而速進，功舉以先歸。</p><p>一生歲運皆凶，年少早死。</p><p>末旬命星得地，老壽彌高。</p><p>老怕生旺，少嫌死絕。</p><p>陽刃逢生多惡死。</p><p>有根煞旺定凶終。</p><p>春旺火多，宜西北庫是歸期。</p><p>夏熒金旺，利東南鬼鄉壽地。</p><p>四刃星重，死在正財之下。</p><p>一官貴淺，終於陽刃之中。</p><p>四柱俱傷人自死。</p><p>金神入水溺為災。</p><p>陽刃倒戈無頭之鬼。</p><p>煞星疊刃半體之徒。</p><p>制伏中和，煞極全而氣死。</p><p>生扶太過，印更旺而身終。</p><p>傷官入墓死，晚局最宜觀。</p><p>陽生而陰死，陰死而陽生。</p><p>煞逢三合太過必傾。</p><p>五行之內宜細消詳。</p><p>凡看命五行太過不及，固不為福，中間亦微不同。</p><p>如水土不嫌死絕，以盈天地間皆水土，無分四時，豈有死絕之理。</p><p>但辨輕重，如點水滴眾土之中則乾，撮土壅眾水之中則散。</p><p>當論多寡，分輕重也。</p><p>金非土不生，木非水不長。</p><p>故金木欲其生旺，怕見死絕。</p><p>如金死則沉，木死則灰，與水土不同。</p><p>火藏於木，宿於土，故不欲旺，旺則焚。</p><p>亦不欲死，死則滅，惟得其平則佳。</p><p>五行水土均賴，凡木金火之命，尤為要也。</p><p>凡五行取象：本象取本象，如甲乙丙丁木火象之類。</p><p>化象取化象，如戊癸丁壬亦木火象之類。</p><p>金水象不可見土，謂土雜水混，金自不清。</p><p>歲運遇土亦滯，惟金水不雜，生於秋月最貴。</p><p>如明神宗癸亥辛酉癸亥辛酉，干支皆金水不雜，水生金月，金助水清，二水二金成象。</p><p>所謂金白水清，別無夾雜，又合兩干不雜，所以尊為天子。</p><p>如癸酉癸亥庚子辛巳，金生水月，金反洩氣，沉於亥子之中，所以不免水厄。</p><p>金土象不可見木，謂木剋土，則土不能生金，金不成象也。</p><p>土積成金，土多金少，其福厚實。</p><p>金重土輕，福出艱辛。</p><p>金火象不可見水，見水則火滅金沉，不能成器。</p><p>金重火輕，發遲益壽。</p><p>金輕火重，發早退速，或主壽虧。</p><p>金木象不可見火，活木畏金，見火成秀。</p><p>死木得金，方成造化。</p><p>金重木輕，令人骨痛。</p><p>木重金輕，主損錢財，或肺疾相攻。</p><p>惟金木相宜則吉。</p><p>水木象秀而清高，不可見卯巳，以水死絕。</p><p>木火象秀而豐富，不見可金，以木受剋。</p><p>流年遇之俱災。</p><p>水火象成既濟最妙，或未濟。</p><p>亦得不可見土，火多性躁，水多眼疾。</p><p>火怕死，水怕浴，入酉火死水浴，主艱難而死。</p><p>歲運同，此象日時忌之。</p><p>水土象不可見火，土重水輕，秀而不實，水重土輕，卻有科名。</p><p>火土象不可見水，火虛土聚不成物，若同水流主汨沒。</p><p>如：戊子戊午己丑己未，丁巳丁亥丙辰丙戌，丙丁與戊己相夾，乃火虛土聚。</p><p>李九萬以：戊子己丑戊午己未，丙辰丁巳丙戌丁亥，皆火土夾雜之象，不可以連珠為貴。</p><p>時上逢壬癸水，土滯火滅，平生蹇薄。</p><p>又云：火火見土則暗，土土見火則虛。</p><p>土輕火重則燥，己卯日見丙寅時是也。</p><p>火輕土重不明，丁酉日見戊申時是也。</p><p>如韓學士戊戌丁巳戊戌丁巳，火土成象，又為鳳凰干支格，故貴。</p><p>經云：金水多清，金土多厚，以其相生。</p><p>金火多剛，金木多正，以其相剋。</p><p>火土多毒，火木多聰，火水多昧，火金多烈。</p><p>木火文采，木水清奇，木金方直，木土毒害。</p><p>水火智慧，水木智仁，水金秀麗，水土重濁。</p><p>各以五行推之。</p><p>凡命怕同類相刑破，如：己未見甲辰，甲辰見己丑，己丑見甲戌，甲戌見己未。</p><p>凡在四衝之地，納音同類，逐兩位逆數之。</p><p>寅申巳亥，子午卯酉亦以此取。</p><p>主平生不足，多不成器。</p><p>道經云：井欄互破，無藥可醫，遇空亡庶幾，歲運亦忌之。</p><p>凡命主本逢歲運，不可遇死地。</p><p>如丙寅火畏乙卯木，辛巳金畏丁酉火。</p><p>甲申水畏己卯土，戊申土畏壬午木，己亥木畏甲子金。</p><p>與人生怕死同義。</p><p>主本生死同途則不忌。</p><p>凡命最怕鬼剋，而窠鬼最毒，如：丙子水見庚子土，丁丑水見辛丑土之類。</p><p>窠中就位相剋，所以最毒：有墓中鬼，如壬辰水見丙辰土，丙辰土見戊辰木之類。</p><p>有隔壁鬼，如庚子土見癸丑木之類。</p><p>有空亡鬼，如甲戌見甲申乙酉之類。</p><p>皆主為害。</p><p>內：墓鬼輕於窠鬼，璧鬼輕於墓鬼，空鬼輕於璧鬼。</p><p>若木命人，得火月金日時之類：有火剋金，金不得傷木是禦鬼也，鬼不為害。</p><p>如水命人，四柱有火土：土剋水，火又生土是助鬼也，其鬼尤凶。</p><p>干支通出，納音最緊。</p><p>禦鬼則立身於艱難，助鬼則骨肉多生平破鬥。</p><p>若鬼中有鬼，謂之鬼嘯：如土人生木月金日時之類，以木剋土，金剋木。</p><p>根基劣弱則凶，主本強健不忌。</p><p>如王某己未乙亥丙寅辛卯逢三合生，更遇寅卯，為己入官鄉，丙與辛合大貴。</p><p>奈己陰土逢乙木作鬼，又辛作乙木之鬼，變寅卯之官作己土鬼。</p><p>在亥卯未三合位，通是鬼剋，犯鬼嘯也。</p><p>故主惡死。</p><p>經曰：五行切忌下賊上，平生不足事相縈。</p><p>又曰：鬼嘯分明格局惡，更加刑煞禍不差，縱使以前逢富貴，定知日後厭年華。</p><p>凡看命取胎生旺庫為四貴，死絕病敗為四忌，餘為四平。</p><p>以太歲干為主，配於五行，取四貴四平四忌之位，而分貴賤。</p><p>遇貴多則貴，遇賤多則賤。</p><p>四貴之中，又分四旺庫為上，胎為次。</p><p>若人命胎月日時遇三貴，干皆有輔，或正祿正官正印三公命也。</p><p>帶正天乙如丑未生人月日時，得甲戊庚之類。</p><p>帶本家祿如寅生人月日時，帶甲之類，謂之福會。</p><p>或天乙貴合兩重者，亦三公命也。</p><p>三貴帶上下合，或一官一印，及一正天乙或一位本家祿，三兩位貴人合者，宰輔命也。</p><p>若日時上遇兩貴，而帶上件者亦然。</p><p>若一位上遇災煞地煞亡劫羊刃等神，兼主兵權，司馬節鉞之貴。</p><p>若胎月生月與日時上遇胎庫一貴，卻帶正天乙上下合。</p><p>或天乙貴合本家祿，正官正印本家祿有氣。</p><p>或貴人上亦帶前件祿干者，亦宰輔九卿命也。</p><p>若月在忌神，而日遇貴，或日在忌神，而時遇貴不害。</p><p>為清華侍從之職。</p><p>若日月俱在貴，而時遇忌神，此常調選人也。</p><p>四忌主貧賤，亦有輕重，死敗絕為重，病為輕。</p><p>五行各三位，如寅午戌火丙丁人遇之為貴，與四貴三位同。</p><p>惟闕胎貴一位，其主貴之福，亦與四貴同。</p><p>陽祿貴在臨官，陰祿貴在帝旺。</p><p>若陽祿遇旺，陰祿遇官，雖為本位，其福滅半。</p><p>若旺而無祿，如丙寅得戊午日時，剋本命又帶刑煞，主淫蕩愚賤。</p><p>有遇一兩位貴，卻為凶煞刑害，破得深重，亦主無祿。</p><p>沈芝曰：五行以生旺為君，臨官為相。</p><p>若納音是木，月日時遇寅卯兩位。</p><p>金遇申酉，水遇亥子，火遇巳午，土遇辰戌丑未，皆以貴論。</p><p>凡看命分五行生旺死絕，如：甲申，丙寅，己亥，辛巳，戊申皆五行自長生。</p><p>不論四時，超然得自生之理。</p><p>人命稟之敏快高明，貴者得之，其進以漸。</p><p>富貴得之，亦將向榮，而得其所以生也。</p><p>丙子，戊午，辛卯，癸酉，庚子皆五行自旺。</p><p>不待四時，而能自致其旺，福力奮發，無與比擬。</p><p>癸未，壬辰，丙辰，甲戌，乙丑皆五行自墓。</p><p>乃歸根復命之時。</p><p>凡庫之所在，必欲物聚之，則其庫充。</p><p>如壬辰水，欲得眾水交歸，然後為旺。</p><p>更有金往來相生，當得重權。</p><p>儻水制火，火制金，更天中臨之，是為貧印不起，主貧賤。</p><p>乙卯，丁酉，壬午，甲子，己卯此五行自死者也。</p><p>生則勞，死則息，其理自然。</p><p>不有死之地，其物無自而歸。</p><p>所謂自死者，得其真歸之理焉。</p><p>凡命遇此穎特高明，多慧少福。</p><p>以靜默為體，而不利有為。</p><p>以淡薄為事，而不利興起。</p><p>惟可學道訪仙，超生死之門也。</p><p>癸巳，乙亥，庚申，壬寅，丁巳此五行自絕者也。</p><p>天之道無可絕焉，干支適會，巳絕則更生。</p><p>凡遇此者憂喜未定，如：癸巳絕水，得癸酉旺金扶之，是謂絕水逢生，尤為吉慶。</p><p>凡命上帶死絕生旺庫墓等，不可就所帶言之，須看月令以辨清濁。</p><p>清者有制伏之謂，如水病見土則濁，卻非土堤防不能止息。</p><p>既止息，則清之有漸也。</p><p>濁者無制伏之謂，如水多無土則泛濫無歸。</p><p>而水極生木，極則變，變則通也。</p><p>蓋五行尚其變，而不尚其常，貴其隱，而不貴其顯。</p><p>死絕有救，則謂還魂，多以貴論。</p><p>生旺有剋，則為傲氣，反主福淺。</p><p>若夫彼我之相生，順則益本，逆則奪氣。</p><p>彼此之相剋，順則勢強，逆則有傷。</p><p>經云：以小凌大，自貽其害，以弱勝強，自招其殃。</p><p>一水剋三火，是以弱勝強。</p><p>以陰勝陽，雖殃不彰。</p><p>以陽勝陰，危害不深。</p><p>兩陽相梗，凶禍旋至。</p><p>兩陰相敵，不安其處。</p><p>如乙巳火剋壬申金，是以陰勝陽，陰陽有情，故無大害。</p><p>若丁卯見癸酉是二陰相敵，戊午見甲子是兩陽相拒。</p><p>陽剛陰柔，必勝而後已。</p><p>故禍。</p><p>太乙云：天地變化，陰陽之機，未嘗不以陰召陽，陽召陰。</p><p>則天地合正，五行氣融。</p><p>若乃陽從乎陽，陰從乎陰，則陰陽偏出，動靜失序，所以禍福兩途也。</p><p>大抵陰陽偏出，造化不成五行。</p><p>如火多金少，聚散不得成形。</p><p>火少金多，既不能銷鑠，反有淹滅之患。</p><p>餘以例推。</p><p>凡看命先論五行，體面，局勢。</p><p>然後參以喜忌好惡，旺相休囚。</p><p>如金人得庚辛或申酉為體面，得巳酉丑三合為局勢。</p><p>喜火制土扶，忌金寒水冷。</p><p>生三秋四季為旺相，春夏為休囚。</p><p>餘木火水土以例推之。</p><p>金人遇庚申辛酉為五離煞，若生秋月逢水則化金之毒，金白水清。</p><p>造化逢火，則制金之鋼，為煆成鋒利之器。</p><p>柱無火無水是謂頑金，主早年酒色，瘵痢身死。</p><p>若得戊寅日時，剛處逢生，主富而壽。</p><p>木人得土，則根荄藉以栽培，得水則枝葉賴以滌暢。</p><p>得金斲削便成材也。</p><p>木逢寅卯，更在春生最吉。</p><p>若三合會木局全，不須春生，多主仁壽。</p><p>木逢金制，金煆火伏，則剛柔相制。</p><p>若火太多則焚，金太多則損。</p><p>土虛則不能培，水泛則不能潤，妙在得其中和。</p><p>水人以亥子為源，以寅卯辰巳為納。</p><p>干源自北萬折朝東，故水仁喜逢東方，則浪息波平。</p><p>水賴土防，若生亥子，土多則吉。</p><p>既在東方，逢土亦吉。</p><p>不宜土多，更有貴人，財祿則貴。</p><p>若日時遇庚申辛酉，水忌西流，恐壽不高。</p><p>生於秋冬，生旺清澄，壬癸此時，而逢亥子，主有文學。</p><p>納音更水，則水太過，柱無土提，乃少子之斷。</p><p>惟藝術，空門則吉，更隔角重逢，定主刑剋。</p><p>春月乾渴而凅，夏月渾濁而泛，柱無水助則不貴。</p><p>火居寅卯，生於春月，木秀火明，榮華富貴。</p><p>生於夏月則太炎，柱中無水定夭，有水早貴。</p><p>生於秋月，火死金成，藏光內照，時日微逢旺氣則吉。</p><p>蓋水火不嫌死絕，只宜恬淡為福。</p><p>生於冬月，柱中再得火助，則潛消霜雪，溫暖山河。</p><p>古人云：冬日可愛，夏日可畏，此之謂也。</p><p>土逢四季全上貴，如納音全土，柱中更得寅字，為艮山亦貴。</p><p>土能厚載，萬物資生，金木水火，皆不可缺。</p><p>故此四行，咸賴之也。</p><p>夫論五行之用，多則太過，少則不及。</p><p>其氣其數，有餘不足皆能致凶。</p><p>抑揚歸中，然後為福。</p><p>功成者宜於退藏，將來者貴於榮振。</p><p>五行稟旺謂之成功，旺而能止息是謂退藏。</p><p>五行在冠帶胎養之地，其氣虧而未盈，是謂將來。</p><p>故欲子母相生，以益其氣。</p><p>則有榮進振發之道。</p><p>如木非其時，衰則梗介，死則枯槁。</p><p>金旺太過，則動作多凶。</p><p>炎炎者貴乎熄，不熄則有自焚之災。</p><p>滔滔者貴乎止，不止則有自溺之患。</p><p>火行南陸而化熱，盛則焚烈而害物。</p><p>至酉亥則陰能翕之，然後能溫暖萬物。</p><p>水行北陸而化寒，盛則嚴冷而殺物。</p><p>至卯巳則陽能闢之，然後能滋生萬物。</p><p>又有生而不生，旺而不旺，此為凶乃先吉也。</p><p>有死而不死，絕而不絕，此為吉乃先凶也。</p><p>如水見戊申土，此生而不生。</p><p>見庚子土，此旺而不旺。</p><p>遇此多成而反敗，因喜而反憂。</p><p>如水見癸卯金，此死而不死。</p><p>見辛巳金，此絕而不絕。</p><p>五行氣盡而得父母之德，以生益之則其氣復生。</p><p>遇之者危中有福，窮而通屈而伸也。</p><p>生旺太過則福中藏禍，死絕太過則福無可托。</p><p>若夫死絕逢生，殃變能逃，火土最先，金水猶後。</p><p>火絕得土曰睿【火以土為干，火絕於亥，而兌丁亥是也】土絕得金死而不亡曰壽【土絕在巳，得辛巳金是也】金絕得水精復繼體【金絕於寅，得甲寅水是也】水絕得木魂復天遊【水絕於巳得己巳木是也】木絕得火火出木燼，灰飛湮滅故獨為凶。</p><p>【木絕於申，得丙申火是也】蛇馬無膽於焉足證：【蛇馬在位巳午，木歷巳午而死】木於臟屬肝，於腑屬膽，證木死為凶也。</p><p>經云：身土遇火生而漸利，命水得金年乃優長。</p><p>金多須火或從革以成名，木重得金揉曲直而任使。</p><p>水流不止須土以擁之，火盛無依惟水以濟之。</p><p>五行用得其宜，雖相剋而為福。</p><p>若用失其宜，雖相生而為災。</p><p>凡五行怕太過相忤。</p><p>如祿多則貧，馬多則病，印多則孤，庫多則虛。</p><p>生旺多無歸宿，死絕多無激揚。</p><p>五行不可太相傷，不可太純粹。</p><p>貴人馬多升擢，常人馬多奔馳。</p><p>破要傷禍，空要空盡。</p><p>所愛者不可毀，所畏者不可旺。</p><p>先畏後愛為福，先愛後畏為禍。</p><p>合多不發而媚，學堂多則無成。</p><p>貴人多則巽懦而無立志，祿馬太顯不可以貴人論。</p><p>貴人表裡足不可以常人論。</p><p>四柱俱陽，口惡心善，四柱俱陰，狠戾沉毒。</p><p>拱要拱馬，拱祿，拱貴，拱福神。</p><p>不要拱刑，拱禍，拱歲，拱時。</p><p>陰陽貴在均協，病傷要有剋制。</p><p>凡命丙辛壬癸見戊戌，則當途刃傷折挫。</p><p>壬子丙午丙午壬子水木精神，陰陽純粹。</p><p>餘位無助亦非常器，加以季秀之氣，曠世無忌大德有容乃丈夫也。</p><p>卯酉日出入之地，子午陰陽始分之宮。</p><p>遇之者，令人往來不定，歲運亦然。</p><p>巳亥為兩極之地，地天斡旋。</p><p>寅申為三停之方，郵遞往來，如人遇之多執不一。</p><p>丑未遲遲，辰戌速速。</p><p>遇之令人執方，性不通變。</p><p>辰戌有氣，卻能建立大事。</p><p>丙子人四柱有壬寅，是壬入丙家，剋破不美。</p><p>庚子見庚午，是五鬼臨門。</p><p>戊寅見甲寅，甲剋其戊。</p><p>戊寅隨勢剋甲寅，是干支納音，上下不和。</p><p>除別有福神，方為福力。</p><p>癸酉見戊寅，戊土剋癸水，又金氣向絕鄉劫煞，元辰居中。</p><p>除得月令中秀氣，方可為用，亦久而不佳。</p><p>庚午丁酉互旺互破，乃旺中破也，不可全為福力。</p><p>己未辛酉雖得食，卻歸死地，終久不佳。</p><p>乙丑乙未庚辰庚戌見戊寅大好運亦然。</p><p>經曰：如得剛金濟，戊寅欲絕不絕成福力。</p><p>乙卯見戊寅，戊寅見乙卯，是大好命。</p><p>丹陽書云：三奇之際尚有虛聲，死絕之中尤存生旺。</p><p>蓋三合三奇，不合月分則不貴。</p><p>如甲戊庚有子午時方貴，乙丙丁有寅卯時方貴。</p><p>天元變化書云：乙丙丁正愛酉亥，更看納音有無交涉。</p><p>又云：凡三奇三合帶月令中秀氣入貴格，亦不免庶出過房作贅。</p><p>又云：凡命見三合三奇，而本年不帶在四孟。</p><p>生而得四仲、四季，月日時四仲、四季同論。</p><p>及胎月日互換干合或六合，而本命不帶，皆各日掉太歲，多主離祖孤立，為人不得力少救助。</p><p>卻宜義居假合而立也，貴命則多倚仗而升進。</p><p>凡四柱帶三奇三合者：本身不是過房庶出，將來子孫必有過房庶出，隨母之子。</p><p>古詩云：三合與三奇，清秀更饒肥，不為過房子，便是隨母兒。</p><p>凡命前五辰為宅舍：若遇有氣及吉神臨之，主有好宅，門閥崇峻，子孫華顯。</p><p>假令甲申人宅舍在丑，十二月生得，天乙臨宅為吉。</p><p>若居無氣及凶神臨之，主其宅虛耗，破壞不完，祖業不守。</p><p>假令庚午人宅舍在亥，甲子旬亥落空亡，又遇劫殺臨之為凶。</p><p>餘准此推。</p><p>命後一辰為破宅煞：若在破宅煞中，主無父祖產業或客死他鄉。</p><p>又看宅納音與本命納音相生則吉。</p><p>宅剋身得好宅，身剋宅必破散。</p><p>假令甲子金以己巳木為宅，二月生係宅旺合有好宅，以身剋宅後當破落。</p><p>戊午火以癸亥木為宅：九月生宅冠帶，十月生宅建，十一月生宅旺。</p><p>又值宅生剋身必得好宅：若宅鬼旺中生者，有官則吉，無官則凶。</p><p>凡祿命雖有休旺，更論其宅以辦吉凶。</p><p>沈芝云：宅怕犯破。</p><p>如甲子人以己巳是宅，如犯亥字其宅受破，命元稍薄。</p><p>太歲衝年亦須破，須是為長方可斷。</p><p>如丙子人得辛巳金為宅，遇乙亥流年之類是也。</p><p>命好亦更動興作方應。</p><p>凡命後五辰為田園：若居有氣之鄉又福神臨之。</p><p>主田園盈野倉庫充實。</p><p>假令甲子人田園在未，六月生土乘旺氣，又逢天乙貴為吉。</p><p>若遇無氣之鄉又凶神臨之，主田園瘠薄倉庫空虛。</p><p>假令戊子人田園在癸未，六月生甲申旬，未落空亡。</p><p>餘准此例。</p><p>鬼谷遣文云：馬無害【財破】祿無鬼【鬼剋】食無亡【空亡】支合無元【元辰】干合無厄【六厄】旺無喪【喪門】衰無弔【弔客】妻無刃【羊刃】財無飛【飛廉】孟無孤【孤辰】季無寡【寡宿】體重須鬼，祿重須官。</p><p>夫須少，妻須倍，吉須顯然，凶須沉味。</p><p>支干失和而塞，夫婦失時而凶。</p><p>四柱主本，祿馬往來，須分建破。</p><p>天乙扶持，將德是衝，更辦尊卑。</p><p>有根而無苗實，貧而尚可。</p><p>甘食本氣，絕而花繁。</p><p>縱子成而味拙至。</p><p>若貴神當位，諸煞伏藏，三元旺相，豈專神煞。</p><p>命中用煞，以五行為本，如五行得地無貴，煞而亦貴。</p><p>雖有惡煞，無害於事。</p><p>若五行不得地，縱有吉煞，亦發不久，如冬月中花耳。</p><p>納音者天地之舞數也，驛馬學堂居長生之位。</p><p>才能官職在旺相之鄉，文章富貴處印庫之地。</p><p>如逢衰敗則滅三分之一，更遇死絕則去十分之半。</p><p>切忌空亡衝剋，不宜刑害吞食。</p><p>故同源相成，則天地舞全基本強壯。</p><p>【同源相成質數為上應數次之】同類相傷，則支神氣散理無復合。</p><p>【同類相傷如丁未刑丁丑之類】管輅曰：五行互旺，雖衝氣完。</p><p>五行相剋，雖合氣散，此之謂也。</p><p>或問人生？有始終功名富貴，有一旦崛起忽然驟興；有始終剝落而中間奮發，有半世淹寋而晚年成就。</p><p>其故何也？答曰：莫非命也。</p><p>其始終富貴，乃柱中身主專旺，其所用吉神或官印財食，俱各帶祿得令，不偏不黨，無刑衝剋害。</p><p>出門行運步步皆吉，故能成材能振耀。</p><p>紹前人之基業，立當代之功名。</p><p>不招讒謗不致傷害，保其終始，是命運生旺，體用俱得故也。</p><p>其一旦崛起忽然驟興，由柱中所用貴神，悉皆得位乘旺，又且合格。</p><p>奈日主無力，不能勝任其福，所以勞困堰寋。</p><p>倏逢好運，生扶日干，得其強健元命，用神方為我用。</p><p>我因乘之，虎嘯風生大發富貴。</p><p>是偏氣乘和，衰以遇旺，故迎吉而發，前後迥異。</p><p>亦有日主強旺，五行煞純不雜。</p><p>奈根本原無制伏，富貴不成。</p><p>惟待運來制伏煞神，化為權柄，功名顯達出類超群，制神力旺發福非常。</p><p>所以驟興。</p><p>由貧賤而至極品，全由行運得地方見其興，如運不至即常人耳。</p><p>其始終奮發而中間剝落者，乃柱中日主健旺，用神亦旺各相力停。</p><p>為富室朱門之賢子，及其長大成立，要逢好曜。</p><p>若大運加臨元命，見其財而奪之，因其官而傷之，臨其印而壞之，逢其食而梟之。</p><p>遭際此運禍不勝言，所以盛年見傾而不發。</p><p>如其惡運一去，又逢好運扶持，使用神一新。</p><p>譬如枯苗得雨，勃然而興。</p><p>鴻毛遇風，飄然而舉，不可禦也。</p><p>若半世淹蹇，晚年成就，乃四柱身強，陽刃比肩，又各爭旺。</p><p>惟財官煞神等物虛浮，輕少無力而成功名。</p><p>出門行運又非作福之地，所以一生，飢寒勞苦剝落。</p><p>直至晚年頓逢好運，補起財官煞神等物，假煞為權，制伏陽刃。</p><p>或得權貴而顯揚，或起資財而發福，當隨五行清濁，以其所遇之運別之。</p><p>嗟夫窮通有命，富貴在天，孔子有是言也，豈人智力所能移易乎哉。</p><p>或問興亡生死？答曰：凡人命中有煞為用，煞神未制，則為白屋窮途之人。</p><p>或作豪門卓犖之士，要逢制伏運，假煞而興。</p><p>切不可脫制伏運，一入財鄉財能黨煞，再遇流年財煞助旺，併力為殃，身主孤寒。</p><p>剋害輕則傾家徒流，重則刑棄其身。</p><p>煞神併合凶亡可畏，如此陽刃同論。</p><p>又有柱中月令，正氣官星為一生富貴，惟逢財印則利。</p><p>官星喜財旺以生之，印旺以護之。</p><p>故令其人能行仁布德，緯國經邦，權重爵高。</p><p>之後煞神得位，歲煞併臨，官化為鬼，喪身必矣。</p><p>不行煞運或行傷官運，又無印綬制之，傷官得地貴祿遭傷。</p><p>喪妻剋子，剝職生災，更遇流年黨他，必致身亡慘惡。</p><p>如有高見明識，知進退存亡之機，而保其身者，不遭非橫，亦自己惡疾而終。</p><p>又有柱中所專用神，無官煞氣，惟偏正財旺。</p><p>財神當道，隱隱興隆，積財聚富，但少貴耳。</p><p>再看行運何如？如逢官祿旺鄉，富貴雙全。</p><p>設有不幸，財神脫局，陽刃相逢，更遇流年衝合陽刃。</p><p>財神盡傷元命衰絕，陽刃生災敗亡必矣。</p><p>生死則以格局論：如印綬見財，行財運又兼死絕，必入黃泉。</p><p>柱有比肩，庶幾有解。</p><p>正官見煞及傷官刑衝破害，歲運相併必死。</p><p>正財偏財見比肩分奪，陽刃劫財，歲運衝合必死。</p><p>傷官之格，財旺身弱，官煞重見，混雜衝刃，歲運又見必死。</p><p>有制則傷殘。</p><p>拱祿拱貴填實，又見官煞，劫亡衝刃，歲運重見即死。</p><p>日祿歸時，刑衝破害見七煞，官星空亡衝刃必死。</p><p>煞官大忌歲運相併必死。</p><p>其餘諸格并忌煞及填實，歲運併臨必死。</p><p>會諸凶神惡煞，勾絞、元辰、亡神、劫煞、弔客、墓、病、死宮諸煞，九死一生。</p><p>財官太多身弱，元犯七煞身輕：如丙丁日干，年月時庚辛，加酉運或庚辛年必死。</p><p>甲乙日干，庚辛月時夾雜，年運見庚辛必死。</p><p>若有救則吉，無救定凶。</p><p>五行神煞：金多夭折，水盛漂流，木旺則夭，土多痴呆，火多愚頑；太過不及作此論。</p><p>一不可拘，二須敢斷，求其生死，決定無疑。</p><p>至若五行生死：如壬日生在二月，行申運即死。</p><p>生在七月，行卯運即死。</p><p>乃遇生怕死，即死怕生。</p><p>造化與人事一也，須並看之。</p><p>嘗謂人之生死，年月日時俱皆前定，姑舉一二。</p><p>如定興張易金，嘉熙二年仲秋，以兒婦馬睦閣臨盆，乞靈寶泉寺當境神夢，金狗、玉雞、黃羊、青犬次第而至逮生勇九。</p><p>淮王則戊戌辛酉巳未甲戌八字，果應淮王云孫壅七公相。</p><p>亦占嗣於江文通祠，夢始出疲赤犬，再見肥黃狗在路傍，及白馬立平地木左，復睹赭豬聯咬犬尾入屋，上土公相。</p><p>自忖度乃丙戌戊戌庚午丁亥年月日時成化。</p><p>歲次暮秋朔後夜半甫生子果驗。</p><p>又元文式五師生大德，丁未歲正月十七日壬午申時，至明洪武己未元旦，夢中得黃羊觸數七十有三至斯際果逝。</p><p>其子式敬籌六老，夢數白兔入內，姜沉閨懷，及順帝十一年仲春甲辰眛爽產淑，正求二者四柱皆辛卯，后人有記云曆周，追憶古人心，仰止高山，直到今睆兔兩隻生夢兆，四重辛卯又逢陰。</p><p>又白雞、銀鼠應辛酉、庚子之祥，白雞在酉值太歲不起之兆。</p><p>由上數事觀之，人之生死信前定矣哉。</p><p>若尹子常夢，巳達午厄寅滅，後見蛇入穴得金，墜馬虎嚙皆符。</p><p>孝介經三叟夢達逵，逢乙巳對局至成化，三十一年週，是干支登耋壽。</p><p>四月望日進宣義郎，子孫乾父亦同前。</p><p>夢後復以正德四年乙巳仲夏，遂陞衛侯。</p><p>又古人祈夢問子孫於土地神，得詩云：犬羊父母青龍子，赤馬黃駒與白雞。</p><p>孫虎曾同翁屬肖丙隆一氣，應多齊解者。</p><p>以其伯子生甲辰，仲子生丙午，叔子生戊午，季子生辛酉，長孫生寅，曾孫生丙戌，推算皆驗。</p><p>是一家祖父子孫，其生皆前定也。</p><p>又古人祈嗣社廟，神示詩云：左龍右虎赤同方，只怕炎猴及木羊，三十八年生死隔，風雲際會總無常。</p><p>其後生死年月日時，無不符驗。</p><p>古人謂飲啄莫非前定，況功名乎！況生死乎！況子孫乎！彼不知命而妄圖者，其不為鬼神所笑者幾希。</p></div><!----><footer class="page-meta"><div class="meta-item edit-link"><a href="https://github.com/dclef/xuanxueguide/edit/main/src/玄学原文/八字/三命通会/10卷十/287卷 十·看命口訣.md" rel="noopener noreferrer" target="_blank" aria-label="在 GitHub 上编辑此页" class="nav-link label"><!--[--><svg xmlns="http://www.w3.org/2000/svg" class="icon edit-icon" viewBox="0 0 1024 1024" fill="currentColor" aria-label="edit icon"><path d="M430.818 653.65a60.46 60.46 0 0 1-50.96-93.281l71.69-114.012 7.773-10.365L816.038 80.138A60.46 60.46 0 0 1 859.225 62a60.46 60.46 0 0 1 43.186 18.138l43.186 43.186a60.46 60.46 0 0 1 0 86.373L588.879 565.55l-8.637 8.637-117.466 68.234a60.46 60.46 0 0 1-31.958 11.229z"></path><path d="M728.802 962H252.891A190.883 190.883 0 0 1 62.008 771.98V296.934a190.883 190.883 0 0 1 190.883-192.61h267.754a60.46 60.46 0 0 1 0 120.92H252.891a69.962 69.962 0 0 0-69.098 69.099V771.98a69.962 69.962 0 0 0 69.098 69.098h475.911A69.962 69.962 0 0 0 797.9 771.98V503.363a60.46 60.46 0 1 1 120.922 0V771.98A190.883 190.883 0 0 1 728.802 962z"></path></svg><!--]-->在 GitHub 上编辑此页<span><svg class="external-link-icon" xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path><polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg><span class="external-link-icon-sr-only">open in new window</span></span><!----></a></div><div class="meta-item git-info"><div class="update-time"><span class="label">上次编辑于: </span><!----></div><div class="contributors"><span class="label">贡献者: </span><!--[--><!--[--><span class="contributor" title="email: 1780990849@qq.com">Dclef</span><!--]--><!--]--></div></div></footer><nav class="vp-page-nav"><!----><a class="vp-link nav-link next" href="/%E7%8E%84%E5%AD%A6%E5%8E%9F%E6%96%87/%E5%85%AB%E5%AD%97/%E4%B8%89%E5%91%BD%E9%80%9A%E4%BC%9A/10%E5%8D%B7%E5%8D%81/288%E5%8D%B7%20%E5%8D%81%C2%B7%E5%B7%AB%E5%92%B8%E6%92%AE%E8%A6%81.html"><div class="hint">下一页<span class="arrow end"></span></div><div class="link">/玄学原文/八字/三命通会/10卷十/288卷 十·巫咸撮要<!----></div></a></nav><div id="comment" class="giscus-wrapper input-top" style="display:block;"><div class="loading-icon-wrapper" style="display:flex;align-items:center;justify-content:center;height:96px"><svg xmlns="http://www.w3.org/2000/svg" width="48" height="48" preserveAspectRatio="xMidYMid" viewBox="25 25 50 50"><animateTransform attributeName="transform" type="rotate" dur="2s" keyTimes="0;1" repeatCount="indefinite" values="0;360"></animateTransform><circle cx="50" cy="50" r="20" fill="none" stroke="currentColor" stroke-width="4" stroke-linecap="round"><animate attributeName="stroke-dasharray" dur="1.5s" keyTimes="0;0.5;1" repeatCount="indefinite" values="1,200;90,200;1,200"></animate><animate attributeName="stroke-dashoffset" dur="1.5s" keyTimes="0;0.5;1" repeatCount="indefinite" values="0;-35px;-125px"></animate></circle></svg></div></div><!----><!--]--></main><!--]--><footer class="vp-footer-wrapper"><div class="vp-footer">GPL Licensed </div><div class="vp-copyright">Copyright © 2023 dclef</div></footer></div><!--]--><!----><!--[--><!--]--><!----><!----><!--]--></div>
    <script type="module" src="/assets/app-f1e7afee.js" defer></script>
  </body>
</html>
